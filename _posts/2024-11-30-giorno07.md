---
layout: post
title:  "Giorno 7"
date:   2024-11-30 
categories: jekyll update
---
### Che stai a contare?

Se ti do una scatola di caramelle e ti chiedo quante caramelle contiene tu che fai?

Tiro a indivinare. Apri la scatola prendi una caramella e conti 1, prendi un'altra caramella e conti 2, ...,
prendi la 13ma caramella e conti 13. Non ci sono più caramelle e dici che nella scatola c'erano 13 caramelle.

Ora lasciami fare una domandina. Che hai fatto in tutto ciò se non istituire una funzione biettiva tra le caramelle e il sottoinsieme $I_{13}=\{1, 2, 3, \dots, 12, 13\}\subset \N$?

Contare _significa_ stabilire una funziona bilineare tra un insieme da contare (la scatola di caramelle) e un sottoinsieme finito di $\N$.

**Definizione**: dati 2 insiemi $A$ e $B$, diciamo che hanno la stessa _cardinalità_ se esiste una funzione biettiva $f:A \to B$.

Avere la stessa cardinalità è una relazione di equivalenza sugli insiemi (e pure sugli insiemi finiti).
Le classi di equivalenza rispetto a questa relazione di equivalenza sono, ad esempio, tutti gli insiemi con 17 elementi.
Esiste una classe di equivalenza ogni $n \in \N$, fatta di tutti gli insiemi finiti con $n$ elementi.

Le classi di equivalenza _sono_ una rappresentazione dei numeri naturali. Il numero $17\in\N$ è identificato con tutti gli insiemi finiti con 17 elementi.

Dobbiamo notare 2 cose: primo, il numero è per definizione astratto, non importa se conti mele, pere, colori o unicorni.
Secondo, la definizione di avere la stessa cardinalità si estende per costruzione anche agli insiemi infiniti.

Gli insiemi che hanno la stessa cadinalità di $\N$ sono detti {\it numerabili}. Il numero cardinale corrispondente si chiama $\aleph_0$ (letto _aleph-zero_).

Ovviamente, un insieme numerabile è in corrispondenza biunivoca con $\N$, quindi  $\aleph_0\not\in\N$ perché non può essere in corrispondenza con un sottoinsieme finito di $\N$.

Sono i sottoinsiemi _finiti_ di $\N$ che definiscono gli elementi di $\N$. 

**Esercizio**: sono più i numeri naturali o i numeri pari? 
  [Siate certi di considerare la mappa $f:\N \to 2\N: n \mapsto 2n$.
  (È biettiva? Quindi?)]


**Esercizio** Se consideriamo $A=\N \coprod \{a\}$. È numerabile? Chi ha maggiore cardinalità, $\N$ o $A$?

**Nota** Notate che gli assiomi di Peano definiscono i numerali naturali, dicono che 0 è il primo, che esiste sempre il successivo e che il successivo e sempre un numero nuovo, che continuano per sempre a comparire numeri nuovi e che tutti i naturali sono ottenuti come il successivo di un numero naturale. Questo definisce già un (buon) ordine di $\N$.

  Poi definiamo la cardinalità dei numeri naturali che si estende agli insiemi numerabili.

Ora prima di definire per bene il buon ordine andiamo in vacanza in montagna all'Hilbert hotel.
