---
layout: post
title:  "Giorno 4"
date:   2024-11-28 19:28:41 +0100
categories: hookiimath
---
### Insiemi

Fin qui non abbiamo ancora fatto nulla. Abbiamo solo scoperto che:

1. **i numeri naturali sono infiniti**<br\> 
  (quindi anche in prima elementare non si può parlare solo di roba finita anche se faccio 2+3). Cioè si può ma secondo me non si capisce cosa si lascia fuori e si lascia fuori il meglio.
2. **esisteranno 2 tipi di numeri (cardinali e ordinali).**<br\> 
  Finché consideriamo numeri finiti non fa differenza, uno vale l'altro. Se consideriamo gli infiniti, invece, gli ordinali sono più fondamentali e "di più" dei cardinali.
3. **i cardinali sono per contare le cose, gli ordinali per essere messi in fila (0, 1, 2, 3, ...).**<br/>
  Coi numeri finiti fate entrambe le cose, con quelli infiniti molti ordinali diversi hanno la stessa cardinalità.
4. **Abbiamo fatto gli assiomi di Peano per i numeri naturali.**
  Questi permettono di definire le operazioni di somma e prodotto, di dimostrare un sacco di cose, ma non ci dicono cosa sono i numeri naturali. Negli approcci assiomatici uno non dice cosa sono le cose, dice le proprietà e usa solo quelle.
5) **per un approccio non-assiomatico abbiamo bisogno di dire cosa è un insieme.**
  Questo è un vero casino (sempre a causa degli insiemi infiniti).


Insieme:
Prima cosa da dire è che gli insiemi possono avere elementi.
Per dire che 3 è un numero naturale, chiamiamo $\N$ l'insieme dei numeri naturali e diciamo $3 \in \N$, che si legge 3 appartiene a $\N$.

Seconda cosa esiste un insieme senza elementi. 
Si chiama l'insieme vuoto, lo chiamiamo $\Emptyset$.
Siccome 2 insiemi sono uguali a meno che non produca un elemento che sta in uno ma non nell'altro, 
esiste un solo insieme vuoto o se preferite ogni insieme vuoto e uguale all'altro.

Come ho detto un insieme finito è la lista senza ripetizione dei suoi elementi.
I primi minori di 10 sono l'insieme $P=\{2, 3, 5, 7\}$.
Quanti elementi ha? (ah! non potete rispondere perché ancora non abbiamo definito la cardinalità di un insieme 
e pure coi numeri andiamo ancora maluccio.)

Quando si passa agli insiemi infiniti, si è pensato (direi nell'800) di definirli dando una proprietà $P(x)$
che quando è vera per $x$ allora $x$ appartiene a $A$ ($x\in A$), quando è falsa, allora $x$ non appartiene all'insieme $A$ ($x\not\in A$).

Ad esempio i numeri pari corrispondono alla proprietà    $P(n)$: esiste $k\in N$ tale che $n=2k$.

per $n=0$, esiste $k=0$ tale che $2\cdot0=0$, quindi 0 è pari.

per $n=1$, non esiste $k\in \N$ tale che $2k=1$, quindi 1 non è pari. 

(ovviamente bisognerebbe dimostrare che non esiste, mi credete?)

per $n=2$, esiste $k=1$ tale che $2\cdot 1=2$, quindi 2 è pari.

per $n=6$, esiste $k=3$ tale che $2\cdot 3=6$, quindi 6 è pari.

[sto usando i numeri naturali di Peano per fare gli esempi]

L'insieme dei numeri pari $A=\{n\in \N: P(n)\}$ lo indichiamo pure in modo più impreciso come $A=\{0,2, 4, ..., 2k, ...\}$ come se fosse un elenco.
Lo indichiamo pure con $2\N$, ma sono solo syntax sugar.

L'unico piccola crepa nel nostro castello di buone intenzioni è che ci sono delle proprietà (antinomie) 
che non definiscono dei buoni insiemi.



Per gli informatici: quello che faccio è che definisco un linguaggio formale e una grammatica per scrivere enunciati e proposizioni.
Dico proprio con una context free grammar.
L'idea è che poi voglio definire un insieme come gli elementi che rendono vera una proposizione.
Purtroppo non si riesce ad escludere le antinomie a livello sintattico. 
Cioè si può ma si è costretti a tipizzare fortemente il linguaggio e bisogna gerarchizzare i tipi molto più rigorosamente di come fate voi nei linguaggi di oggi.
A quel punto dichiaro equivalenti 2 proposizioni che sono sempre vere o false sugli stessi oggetti e un insieme è una proposizione modulo equivalenti.
Gli assiomi di Peano in buona sostanza sono una tale proposizione e definiscono l'insieme $\N$ 
(quando scrivo  "per ogni $k \in \N$", sto dichiarando il tipo di $k$).