---
layout: post
title:  "Giorno 5"
date:   2024-11-29 
categories: jekyll update
---
### Operazioni tra insiemi

Ora che sappiamo cosa è un insieme (o almeno facciamo finta) possiamo definire
un po’ di operazioni.

Dati 2 insiemi $A$ e $B$ definiamo l’unione, scriviamo $A \cup B$ che è l’insieme che
contiene tutti gli elementi $x$ che sono in $A$ o in $B$ (o in entrambi ma sono elementi
dell’unione una volta sola visto che $A \cup B$ è un insieme e nessun insieme può
contenere 2 volte uno stesso elemento).

Dati 2 insiemi $A$ e $B$ definiamo l’intersezione, scriviamo $A \cap B$ che è l’insieme
che contiene tutti gli elementi $x$ che sono in $A$ e in $B$ (cioè gli elementi comuni
a $A$ e $B$).

Il prodotto $A \times B$ è l’insieme delle coppie $(a, b)$ con il primo elemento $a \in A$ e
il secondo $b \in B$. 

In pratica:
$$
A \times B = \{(a, b)\;:\;a \in A,\;b \in B\}
$$

**Nota**: come puoi immaginare ora che sai come funziona la testa dei matematici prima o poi vorremo fare operazioni tra insiemi infiniti. Per ora ci accontentiamo.

**Nota**: un altro casino è che possiamo fare $(A \times B) \times C$ che in teoria avrebbe come elementi coppie $((a, b), c)$ ma facciamo finta che non ce ne accorgiamo e che $A \times B \times C$ contenga terne $(a, b, c)$. Sia $A \times B \times C$, che $(A \times B) \times C$ che $A \times (B \times C)$ contengono le terne $(a, b, c)$.

**Esercizio**: Cosa contiene $N \times \emptyset $?

Se ogni elemento di $A$ è anche elemento di $B$ allora $A$ è un sottoinsieme di $B$
e scriviamo $A \subset B$. Ovviamente $\emptyset$ è sottoinsieme di ogni insieme $B$ ($\emptyset \subset B$
per qualunque $B$). Ovviamente per ogni insieme $B$, $B \subset B$, cioè $B$ è sempre
sottoinsieme di se stesso.

Dato $A$ un sottoinsieme di $B$ ($A \subset B$) possiamo definire il complemento di $A$
in $B$, che è l’insieme $B − A$ che contiene tutti gli elementi $x \in B$ tale che non
sono elementi di $A$, cioè:
$$
B − A = \{x \in B : x \not\in A \subset B\}
$$

**Nota**: sui libri lo trovi anche definito quanto $A$ non è sottoinsieme ma a me
piace di più cosı̀ al momento.

**Nota**: qui è uno dei posti dove i tipi importano. Se ho $P$, insieme dei primi
minori di 10, cioè $P = \{2, 3, 5, 7\}$ e prendessi l’insieme delle cose che non stanno
in $P$ oltre a 6, in $−P$ ci troverei pure una mela, hookii, me e te. invece faccio
$N − P$ e ci trovo tutti i numeri che non sono in $P$. $N$ funziona come un tipo.

Dato un insieme $A$, $P(A)$ è l’insieme di tutti i sui sottoinsiemi, si chiama
l’insieme delle parti. Se $A = \{0, 1, 2\}$ allora
$$
P(A) = \{\emptyset, \{0\}, \{1\}, \{2\}, \{0, 1\}, \{0, 2\}, \{1, 2\}, A\}
$$
ha 8 elementi, ops avrà 8 elementi.

**Nota**: $\{1\}$ e 1 sono due cose diverse. $1 \in A$ è un elemento di $A$. $\{1\}$ invece è
un sottinsieme di $A$ che contiene un solo elemento. Abbiamo $1 \in 1 \subset A$. Non si
può scrivere né $1 \subset A$ né $1 \in A$.

**Nota**: anche che $\emptyset$ è un oggetto, un elemento dell’insieme delle parti $P(A)$.

**Esercizio**: quanti elementi ha $P(\emptyset)$?

**Nota**: siccome gli insiemi sono definiti con delle proposizioni $P(x)$ non ti sfuggirà
che l’unione intersezione e complemento di insiemi corrisponde agli operatori
logici _.or._, _.and._, _.not._ tra le corrispondenti proposizioni. [In buona sostanza
logica booleana e insiemistica sono la stessa cosa.]
