---
layout: post
title:  "Giorno 1"
date:   2024-11-25 19:28:41 +0100
categories: hookiimath
---

### Quanti Numeri?

Ci sono arrivati in un modo o in un altro in molti (ovviamente).

> La frase precedente si riferisce a discussioni avvenute sul sito.

Posso contare per sempre. Dato un numero, posso sempre scrivere il successivo. Curiosamente non è sempre stato così. I romani avevano un numero finito di simboli con cui potevano scrivere un numero finito di numeri. Per esempio con I e V potete scrivere
- I
- II
- III
- IV
- V
- VI
- VII
- VIII
Poi per scrivere 9 dovete inventare un nuovo simbolo: X.

Loro avevano (a seconda del secolo) fino a un simbolo per 1000 (poi aggiungevano barre sopra per iterare la cosa ma senza cambiare il fatto che arrivavano a un certo numero e poi si dovevano fermare).

Noi abbiamo lo zero e la notazione posizionale e la lingua (a parte i numeri tre 11 e 20) è costruita in modo analogo. Conti fino a 10 poi 

- 10-n arrivi fino a  20, 
- 20-n arrivi fino a 30, 40, 50, ..., cento.

Poi si ricomincia con 1-cento-_nn,_ 2-cento--_nn_, ..., 9-cento-_99_.

Poi viene 1000 e si ricomincia: 1-mille-_nnn_, 2-mille-_nnn_, ... _nnn_-mille-_nnn_.

Poi viene 1 milione e si ricomincia, 1-milione-_nnnnnn_, fino a _nnn_-mille-_nnn_-milioni-_nnnnnn_, poi viene 1 miliardo e si ricomincia fino a _nnn_-milioni-_nnn_-mila-_nnn_-miliardi-_nnn_-milioni-_nnn_-mila-_nnn_.

Voi potete dire che dieci cento mille milione miliardi funzionano come i romani.

Ma qui viene la novità, 1000-milioni-di-miliardi non hanno un nome vero (ce l'hanno perché la barbarie non ha limite ma non ne abbiamo bisogno).

Si chiamano:

1 miliardo-di-miliardi 

E si ricomincia. E poi 1-milione di miliardi di miliardi-_nnnnnnnnn_ e così finché avete voglia.